Accessibilità e inclusività
===========================

Captcha
-------

Prevedi dei controlli di verifica antispam (captcha) che non siano basati solo su immagini, audio o distinzione di colori. 

Disabilità
----------

Puoi parlare di “persone con disabilità”, evita terminologie come “diversamente abile, disabile, handicappato” (`approfondisci <http://invisibili.corriere.it/2012/04/05/invalido-a-chi-disabilita-le-parole-corrette/>`_).

Gergo / linguaggio tecnico
--------------------------

Usa termini tecnici solo quando sei certo che il pubblico a cui ti rivolgi sia in grado di capirne il significato. In alternativa preferisci dei sinonimi; se non è possibile spiega il significato del termine in modo chiaro e conciso. 

Immigrazione
------------

Usa i termini più appropriati per distinguere correttamente tra persone richiedenti asilo politico, rifugiati, migranti irregolari (`approfondisci <https://www.cartadiroma.org/cosa-e-la-carta-di-roma/glossario/>`_).

Testo alternativo / Alt text
----------------------------

Il testo alternativo serve a descrivere il contenuto di immagini e video: è fondamentale per l’accessibilità, e dovresti scriverlo tenendo questo in considerazione. Il testo dovrebbe essere:

- breve e pertinente;

- descrittivo del contenuto, non troppo generico;
- coerente con le parole chiave del testo.

Traduzioni
----------

Verifica sempre se sia necessario tradurre un testo in altre lingue (ad esempio in caso di contenuti legati alle cure sanitarie, alla richiesta di un permesso di soggiorno, alle emergenze).

Puoi usare traduttori automatici, ma: 

- verifica la correttezza e l’accuratezza della traduzione;
- se necessario adatta il testo per spiegare il contesto.
