Punteggiatura e grammatica
==========================

Esempio o es.
-------------

Nel testo è meglio scriverlo per esteso: “per esempio”. Se lo usi tra parentesi, puoi scegliere la forma abbreviata (es. come in questo caso).

Maiuscole/minuscole
-------------------

L’USO DEL MAIUSCOLO PER INTERE FRASI È DA EVITARE: RENDE PIÙ DIFFICILE LA LETTURA DEL TESTO.

In generale usa iniziali minuscole, tranne quando si tratta di nomi propri o di eccezioni come:

- titoli istituzionali completi, seguiti dal nome proprio (il Ministro per le politiche agricole Nome Cognome;);

- facoltà, dipartimenti, istituti e scuole (es. l’Università degli studi di Bologna);

- nomi completi di uffici, dipartimenti ed enti (es. Agenzia delle Entrate);

- riferimenti specifici a leggi e normative;

- casi in cui sono specificamente richieste le maiuscole (es. Unione Europea).

Punti esclamativi
-----------------

Evita di usare punti esclamativi per rendere più calmi i tuoi testi. Usali solo in contesti particolare (es. Su dei post colloquiali sui social).
