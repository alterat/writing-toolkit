Come strutturare il contenuto
=============================

Elenchi puntati e numerati
--------------------------

Usa un elenco puntato per rendere più leggibile il testo. Verifica che i punti dell’elenco siano:

- coerenti, se sono parte integrante della frase che introduce la lista; in questo caso, inoltre l’iniziale del punto elenco è minuscola e la frase si chiude col punto e virgola (se è l’ultimo punto dell’elenco con il punto fermo);

- sintetici e chiari;

- correttamente allineati.

Usa un elenco numerato quando devi guidare le persone in un processo. In questo caso non serve avere una frase introduttiva.

1. Assicurati di mettere il punto fermo all’inizio di ogni frase.

2. Scrivi frasi brevi, semplici e chiare per far capire l’azione da compiere.

3. Segnala con dei link i documenti eventualmente necessari per completare l’azione.

Evita sottoelenchi puntati. Se necessario, crea piuttosto un nuovo elenco puntato. 

Etichette di navigazione
------------------------

Usa indici ed etichette di navigazione per permettere all’utente di raggiungere subito il paragrafo o la parte del contenuto che più gli interessa.

email
-----

Si scrive senza trattini o spazi, in minuscolo. Inserisci gli indirizzi email come link attivi (usando l’attributo “mailto:”):

 **Usa**
          `mario.rossi@comune.it <mailto:mario.rossi@comune.it>`_

 **Non usare**
          mario.rossi@comune.it

Link 
----

- Inserisci i link su testi che rendano chiara la destinazione o lo scopo del collegamento. 

- Valorizza le parole chiave: aiuterà il posizionamento sui motori di ricerca.

- Aggiungi i link necessari a completare un’azione o a dare un quadro completo dell’informazione, tieni conto che troppi collegamenti possono disorientare.

 **Usa**
          Leggi la scheda di sintesi "Rapporto sull'attuazione del Servizio Civile: anno 2017"

 **Non usare**
          Leggi qui la scheda di sintesi "Rapporto sull'attuazione del Servizio Civile: anno 2017"

Numeri di telefono
------------------

Usa anche il prefisso internazionale; raggruppa le cifre separandole con degli spazi, per migliorare la leggibilità. Inserisci i numeri di telefono come link attivi (usando l’attributo “tel:”):  

 **Usa**
          `+39 06 123 456 78 <tel:+390612345678>`_

 **Non usare**
          06 12345678
